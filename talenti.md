# Caratteristiche e Competenze

## Caratteristiche

- Potenza
- Riflessi
- Carisma

## Specializzazioni

- Combattere/Lanciare
- Sparare/Tirare
- Arte Occulta
- Meccanismi/Congegni
- Furtività
- Investigare
- Sopravvivenza
- Conoscenza
- Medicina/Alchimia

# Talenti ed Eroismi

## Morale
I compagni che riescono a sentire la tua voce hanno **+1d** nel loro prossimo tiro, e per qualche minuto ignorano gli effetti delle ferite.

## Svanire
In qualche modo, svanisci alla vista - eri lì un momento fa, ed ora non ci sei più.  
Non sei invisibile, semplicemente sei riuscito in qualche modo a trovare un posto dove nasconderti temporaneamente.

## Corazzato
Le armature che indossi ingombrano 1 punto in meno. Lo scudo ha ingombro 0.

## Berserker
Quando sei in combattimento, entri in uno stato di furia. Questo stato permane fin quando perdura il combattimento, o fin quando non viene calmato.  

Finchè sei in furia:
- **+1d** a **Potenza** e **Combattere/Lanciare**
- Ignori tutti gli effetti delle ferite - inclusa la morte. Gli effetti si applicheranno non appena ti placherai.
- Non puoi effettuare nè **tiri armatura** nè **tiri resistenza**.

## Buona Stella
Puoi tramutare un risultato da **fallimento** a **successo parziale**.

## Cacciatore di Mostri
Ottieni **+1d** quando effettui **tiri** di qualunque tipo (azione, armatura o resistenza) relativi a creature decisamente più grandi di te.

## Cecchino
Se sei in grado di prendere la mira per qualche secondo senza essere disturbato, hai sempre una **efficacia superiore**.

## Comandante
Quando guidi un'**azione di gruppo**, subisci al massimo 1 **stress** (anche se più di una persona ha fallito il **tiro azione**).  
Quando **assisti** qualcuno in un'azione correlata al combattimento, in caso di successo non paghi il costo di 1 **stress**.

## Compagno Animale
Hai un compagno animale di piccola o media taglia (lupo, pantera, falco, gufo) con il quale sei in grado di comunicare in termini semplici e che ti è sempre fedele.  
Decidi in corso d'opera, ed assieme al GM, che cosa il tuo compagno animale possa o non possa fare, ricordando che può comprendere solo comandi elementari.

## Coriaceo
Se non indossi un'armatura, hai 1 **punto armatura**. Ottieni **+1d** in tutti i **tiri resistenza**.

## Maestro d'Arme
Scegli un tipo di arma (spada a 1 mano, martello, ascia bipenne, ecc.) - ottieni **+1d** in tutti i **tiri azione** relativi a quell'arma, incluso ovviamente quando la usi per combattere.

## Pugno di Ferro
I tuoi attacchi a mani nude hanno la stessa efficacia di una mazza o un martello.

## Invocazione
Conosci un incantesimo, o invocazione, e sei in grado di usarlo.
Le invocazioni sono incantesimi di solito con un effetto immediato o di breve durata, oppure richiedono la concentrazione continua dell'incantatore.

Una invocazione è un tentativo di plasmare le forze arcane secondo la propria volontà. Questo è solitamente faticoso, pericoloso e spesso dannoso per l'invocatore. Piegare questo genere di forze non è mai banale.  
Decidi assieme al GM quale invocazione il tuo personaggio conosce. Valutate la complessità ed il costo in **tenacia** dell'incantesimo stesso, ed eventualmente anche gli effetti indesiderati qualora l'invocazione non andasse bene.

## Rituali
Sei in grado di eseguire rituali arcani, magie che richiedono una preparazione lenta ed accurata.

Non molto dissimili dalle invocazioni, i **rituali** sono incantesimi, ma hanno effetti molto più blandi e sono di solito più duraturi.
Usare la magia è sempre pericoloso, ed i rituali non fanno eccezione, ma essendo formulati in maniera più lenta e controllata, di solito sono anche meno pericolosi o faticosi.

Quando acquisisci questo talento, indica quale tipo di Rituali sei in grado di effettuare. Puoi prendere questo talento più volte, ogni volta specificando un tipo diverso.

Il costo in **tenacia** di un rituale è solitamente ridotto, ma andrà valutato caso per caso, annotando

### Vincolo
Questi rituali cercano di attirare, intrappolare, controllare o proteggere da esseri sovrannaturali.

### Creazione
Questi rituali vengono utilizzati per creare oggetti magici o altri oggetti speciali.

### Divinazione
Questi rituali forniscono consigli, informazioni o indicazioni.

### Ripristino
Questi rituali alleviano le sofferenze dei viventi.

### Protezione
Questi rituali forniscono varie forme di protezione.

## Vera Fede
La forza della tua fede intimorisce le creature che non appartengono a questo mondo (non-morti, creature di un'altra dimensione, demoni, ...).
Ottieni **+1d** ogni volta che devi effettuare un **tiro azione** in cui la tua fede è rilevante.

## Cuor di Leone
Sei completamente immune alla paura ed al terrore.



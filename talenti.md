# Caratteristiche e Competenze

## Caratteristiche

Tempra (potenza, robustezza, forza fisica, atleticismo)
Riflessi (agilità, precisione, accuratezza, rapidità)
Stile (forza di volontà, carisma, coraggio, empatia, percezione)

## Competenze

Combattere
Arte Occulta
Meccanismi
Furtività
Investigare
Sopravvivenza
Conoscenza
Medicina e Alchimia 

# Talenti ed Eroismi

## Corazzato
Le armature che indossi ingombrano 1 punto in meno. Lo scudo ha ingombro 0.

## Berserker
Quando sei in combattimento, puoi pagare 2 **tenacia** per entrare in uno stato di furia. Questo stato permane fin quando perdura il combattimento, o fin quando non viene calmato.  
Finchè sei in furia, ignori tutti gli effetti delle ferite - inclusa la morte. Gli effetti si applicheranno non appena ti placherai.
Tuttavia, finchè sei in combattimento, non puoi effettuare nè **tiri armatura** nè **tiri resistenza**.

## Buona Stella
Puoi spendere 2 **tenacia** per tramutare un risultato da **fallimento** a **successo parziale**.

## Cacciatore di Mostri
Ottieni **+1d** quando effettui **tiri** di qualunque tipo (azione, armatura o resistenza) relativi a creature decisamente più grandi di te.

## Cecchino
Se sei in grado di prendere la mira per qualche secondo senza essere disturbato, puoi spendere 2 **tenacia** per ottenere **+1 rango** nella tua azione.

## Comandante
Quando guidi un’**azione di gruppo**, subisci al massimo 1 **stress** (anche se più di una persona ha fallito il **tiro azione**).  
Quando **assisti** qualcuno in un’azione correlata al combattimento, in caso di successo non paghi il costo di 1 **stress**.

## Compagno Animale
Hai un compagno animale di piccola o media taglia (lupo, pantera, falco, gufo) con il quale sei in grado di comunicare in termini semplici e che ti è sempre fedele.  
Decidi in corso d’opera, ed assieme al GM, che cosa il tuo compagno animale possa o non possa fare, ricordando che può comprendere solo comandi elementari.

## Coriaceo
Se non indossi un'armatura, hai 1 punto armatura. Ottieni **+1d** in tutti i **tiri resistenza**.

## Maestro d’Arme
Scegli un tipo di arma (spada a 1 mano, martello, ascia bipenne, ecc.) - ottieni **+1d** in tutti i **tiri azione** relativi a quell’arma, incluso ovviamente quando la usi per combattere.

## Pugno di Ferro
I tuoi attacchi a mani nude hanno la stessa efficacia di una mazza o un martello.

## Invocazione
Decidi assieme al GM quale invocazione (incantesimo) il tuo personaggio conosce. Valutate la complessità ed il costo in **tenacia** dell’incantesimo stesso.

## Vera Fede
La forza della tua fede intimorisce le creature che non appartengono a questo mondo (non-morti, creature di un'altra dimensione, demoni, ...).
Ottieni **+1d** ogni volta che devi effettuare un **tiro azione** in cui la tua fede è rilevante.

## Cuor di Leone
Sei completamente immune alla paura ed al terrore.

# Esempi di Invocazioni

## Martirio
Puoi invocare un potere celestiale per trasferire le ferite di altri su di te - ti è sufficiente toccare la persona e spendere 1 **tenacia**.  
La ferita così trasferita scende di 1 livello.


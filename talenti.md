
# Talenti

## (Carriera)
Hai intrapreso una carriera, e questa ti ha plasmato - un soldato, un fuorilegge, un prete, un ranger?
> +1 ad una **Caratteristica**, +1 ad una **Competenza**.
> Scegli assieme al Master il nome della carriera, in modo che sia organica e congruente, e quale **Caratteristica** e **Competenza** meglio si prestano.

## (Specializzazione)
Ti sei specializzato in una attività particolare, ed hai appreso molto - hai studiato, hai rubato, hai vissuto nei boschi?
> +1 a due **Competenze**.
> Scegli assieme al Master il nome della specializzazione, in modo che sia organica e congruente, e quali **Competenze** meglio si prestano.

## Arte della Guerra
Sei esperto nell’uso di armi, armature e tecniche di combattimento.
> Sai usare qualsiasi tipo di arma ed indossare qualunque tipo di armatura.
> Le armature che indossi ingombrano 1 punto in meno.

## Berserker
Quando sei in combattimento, la tua furia ti rende cieco persino alle tue stesse ferite.
> Finchè sei in combattimento, ignori tutti gli effetti delle ferite - inclusa la morte. Gli effetti si applicheranno non appena ti placherai o il combattimento terminerà.
> Tuttavia, finchè sei in combattimento, non puoi effettuare **tiri resistenza**.

## Buona Stella
Ci sono persone a cui la Dea Bendata tende a sorridere più di altre. Tu sei una di quelle.
> Due volte per sessione, puoi tramutare un risultato da **fallimento** a **successo parziale**.

## Cacciatore di Mostri
Più grandi sono, più rumore fanno quando cadono - sei un vero e proprio cacciatore di mostri, e te la cavi piuttosto bene quando devi affrontarli!
>  **+1d** quando effettui **tiri azione** di qualunque tipo (incluso combattere) contro (o relativi a) creature decisamente più grandi di te.

## Cecchino
Le tue armi da tiro sono particolarmente efficaci anche a lunghissima distanza, e se ti danno il tempo di prendere la mira, particolarmente mortali.
> Se sei in grado di prendere la mira per qualche secondo senza essere disturbato, l’**effetto** delle azioni usando armi da tiro sarà di 1 livello più alto (ove possibile).

## Comandante
Eccelli in tattiche e strategia, e sei capace di analizzare il campo di battaglia e cogliere il momento giusto per colpire.
> Quando guidi un’azione di gruppo, subisci al massimo 1 **stress** (anche se più di una persona ha fallito il **tiro azione**).
> Quando **assisti** qualcuno in un’azione correlata al combattimento, in caso di successo non paghi il costo di 1 **stress**.

## Compagno Animale
Hai un compagno animale di piccola o media taglia (lupo, pantera, falco, gufo) con il quale sei in grado di comunicare in termini semplici e che ti è sempre fedele.
> Decidi in corso d’opera, ed assieme al Master, che cosa il tuo compagno animale possa o non possa fare, ricordando che può comprendere solo comandi elementari.

## Coriaceo
Ridi in faccia al dolore! La tua tempra è stata forgiata dalle innumerevoli difficoltà che hai affrontato sino ad ora.
> Quando fai un **tiro resistenza**, paghi al massimo 1 **stress**, indipendentemente dal risultato.

## Difensore
Quando imbracci uno scudo, tutti attorno a te si sentono più al sicuro.
> Quando usi uno scudo, puoi effettuare **tiri resistenza** al posto degli alleati a portata di braccio, purché lo scudo sia rilevante.

## Maestro d’Arme
Non tutte le armi sono uguali. Alcune sono meglio di altre. La tua, per esempio.
> Scegli un tipo di arma (spada a 1 mano, martello, ascia bipenne, ecc.) - **+1d** in tutti i **tiri azione** relativi a quell’arma, incluso ovviamente quando la usi per combattere.

## Mulo da Soma
I carichi pesanti ti impacciano molto meno, e riesci a trasportare con facilità più oggetti di una persona comune.
> I tuoi limiti di **ingombro** sono più alti: **Leggero** fino a 5🔸, Medio da 6🔸 a 9🔸, **Pesante** da 10🔸 a 13🔸, e **Soverchiante** da 14🔸 in su.

## Pugno di Ferro
Sei in grado di colpire a mani nude con la forza di un maglio.
> I tuoi attacchi a mani nude hanno la stessa efficacia di una mazza o un martello.

## Senso del Pericolo
Hai un sesto senso particolarmente sviluppato quando si tratta di accorgersi di un pericolo imminente.
> Ogni volta che vuoi puoi chiedere al Master: “c’è un’imboscata o una trappola qui?”, puoi pagare 1 **stress**, e il Master ti risponderà onestamente.

## Studioso di Arti Occulte
Il tempo passato chino sui libri alla ricerca di formule arcane, alla fine ha dato i suoi frutti: sei riuscito ad impadronirti di uno dei segreti degli antichi stregoni.
> Decidi assieme al Master quale rituale (incantesimo) il tuo personaggio conosce. Valutate la complessità ed il costo dell’incantesimo stesso.

## Vera Fede
La forza della tua fede intimorisce le creature che non appartengono a questo mondo (non-morti, creature di un'altra dimensione, demoni, ...).
> Tipicamente con un **tiro azione** di **Volontà**.
> Ogni volta che devi effettuare un **tiro azione** di **Carisma** in cui la tua fede è rilevante, **+1d**.

## Volontà di Ferro
La tua mente è salda, e la tua volontà incrollabile.
> **+2d** quando effettui **tiri resistenza** su **Volontà**.
